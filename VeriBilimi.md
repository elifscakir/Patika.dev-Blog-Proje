patika.dev linki : https://app.patika.dev/elifsc

# Veri Bilimi Nedir?
> Veri bilimi, Veri bilimi veriden anlamlı bilgi çıkarma ve verilerden değer elde etmek üzere bilimsel yöntemleri, süreçleri, algoritmaları ve sistemleri kullanan bir bilimdir. Elimizdeki veri kaynaklarından, veri analitiğini kullanarak bazı bilgiler çıkarıp ve bu bilgileri aksiyona çevirdiğimiz bilimdir. İstatistikler, bilimsel yöntemler, yapay zeka ve veri analizi dahil olmak üzere birçok alanı birleştirerek verilerden değer elde etmeyi sağlar. Veri bilimiyle uğraşan kişilere veri bilimci denir. Bu kişiler eyleme dönüştürülebilir içgörüler elde etmek için web, akıllı telefonlar, müşteriler, sensörler ve diğer kaynaklardan toplanan verileri analiz etmek üzere bir dizi beceriyi bir araya getirir.

## Veri Bilimi ve Makine Öğrenimi Arasındaki İlişki Nedir?
> **Yapay zekâ** bilgisayarın insan davranışını bir biçimde taklit etmesini sağlamak anlamına gelir.

> **Veri bilimi**, yapay zekanın bir alt kümesidir. Daha çok istatistik, bilimsel yöntemler ve veri analizinin örtüşen alanlarını ifade eder. Bunların tümü verilerden anlam çıkarmak ve içgörü elde etmek için kullanılır.

> **Makine öğrenimi**, yapay zekanın bir diğer alt kümesidir. Bilgisayarların verilerden bir şeyler anlamasını ve yapay zeka uygulama yazılımları sunmayı sağlayan tekniklerden oluşur. Makine öğrenimi ve yapay zeka genellikle bir arada değerlendirilir. Kimi durumlarda birbirinin yerine kullanılır ancak aynı anlama gelmezler. 

> Makine öğrenimi, makineleri insanların yaptığı biçimde verileri analiz etmeleri ve bu verilerden ders çıkarmaları için eğitme bilimidir. Veri bilimi projelerinde verilerden otomatik öngörüler edinirken kullanılan yöntemlerden biridir. Makine öğrenimi mühendisleri bilgi işlemde, algoritmalarda ve makine öğrenimi yöntemlerine özgü kodlama becerilerinde uzmanlaşır. Veri bilimciler verileri işlemek için makine öğrenimi yöntemlerini birer araç olarak kullanabilir veya diğer makine öğrenimi mühendisleriyle yakından çalışabilir.

## Veri bilimine yönelik araçlar
> Makine öğrenimi modellerini oluşturmak, değerlendirmek, konuşlandırmak ve izlemek karmaşık bir süreç olabilir. Bu nedenle veri bilimi araçlarının sayısında artış yaşandı. Veri uzmanları pek çok araç türünden yararlanır ancak en yaygın olarak tamamen aynı ortamda kod yazma ve çalıştırmaya, verileri görselleştirmeye ve sonuçları görmeye yönelik web uygulama yazılımları olan açık kaynak defterlerini tercih ederler.

> Jupyter, RStudio ve Zeppelin en popüler defterler arasında yer alır. Defterler analiz yapmak için çok kullanışlıdır ancak veri bilimcilerin ekip hâlinde çalışmasını gerektiren durumlarda çeşitli sınırlamaları söz konusudur. Bu sorunu çözmek üzere veri bilimi platformları geliştirildi.

## Peki Veri Bilimi Neden Bu Kadar Önemli?
> Çünkü şirketler bir veri hazinesinin üzerinde oturuyorlar. Modern teknoloji gittikçe daha fazla miktarda bilginin yaratılmasını ve depolanmasını sağladığı için veri hacimlerinde patlama görülüyor ve *dünyadaki verilerin yüzde 90'ının son iki yılda oluşturulduğu* tahmin ediliyor. Örneğin, Facebook kullanıcıları her saat 10 milyon fotoğraf yüklüyor.

> Bu teknolojilerin topladığı ve depoladığı verilerin zenginliği, dünya genelinde kurumlara ve toplumlara dönüşüme yönelik avantajlar sunabilir ancak bunun için verileri yorumlayabilmemiz gerekir. Veri bilimi işte bu noktada devreye girer.

> Burada önemli olan verilerin tek başına anlamsız olduğudur. Ancak değerli bilgilere dönüştüklerinde bir şey ifade etmektedirler.  Bu nedenle veri bilimi, özellikle veri açısından zengin ancak bilgi açısından fakir işletmeler için bu kadar önemli bir alan haline gelmiştir.

